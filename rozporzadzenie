ROZPORZĄDZENIE
MINISTRA P RZEDSIębIORcZOścI I TEchNOlOgII1)
z dnia 28 maja 2018 r.
w sprawie kryteriów i warunków technicznych, którym muszą odpowiadać kasy rejestrujące2)
Na podstawie art. 111 ust. 9 ustawy z dnia 11 marca 2004 r. o podatku od towarów i usług (Dz. U. z 2017 r. poz. 1221
i 2491 oraz z 2018 r. poz. 62, 86 i 650) zarządza się, co następuje:
Rozdział 1
Przepisy ogólne
§ 1. Rozporządzenie określa:
1) szczegółowe kryteria i warunki techniczne, którym muszą odpowiadać kasy rejestrujące, oraz sposób oznaczania pa-
mięci fiskalnej kas rejestrujących numerami unikatowymi, warunki ich przydzielania oraz dokumenty, które powinny
być dołączone do kasy rejestrującej przy wprowadzaniu jej do obrotu;
2) dane, które powinien zawierać wniosek producenta krajowego albo podmiotu dokonującego wewnątrzwspólnotowego
nabycia lub importu kas rejestrujących o wydanie potwierdzenia wymienionego w art. 111 ust. 6b ustawy z dnia
11 marca 2004 r. o podatku od towarów i usług, zwanej dalej „ustawą”, jak również rodzaje dokumentów, w tym
oświadczeń, oraz kas rejestrujących wzorcowych do badań i innych urządzeń, które mają być przedstawione lub do-
starczone wraz z wnioskiem;
3) okres, na który jest wydawane potwierdzenie, o którym mowa w art. 111 ust. 6b ustawy;
4) zakres badań kas rejestrujących oraz rodzaje danych zawartych w sprawozdaniu, o którym mowa w art. 111 ust. 6e
ustawy.
§ 2. Ilekroć w rozporządzeniu jest mowa o:
1) algorytmie weryfikującym – rozumie się przez to algorytm stosowany w drukarkach fiskalnych, kontrolujący przypi-
sanie nazw sprzedawanych towarów i usług do stawek podatku od towarów i usług, zwanego dalej „podatkiem”, oraz
zwolnienia od podatku zgodnie z zasadą, że wartość stawki podatku dla danej nazwy towaru lub usługi nie może być
zmieniona na wyższą, jeżeli wcześniej jej wartość została obniżona;
1) Minister Przedsiębiorczości i Technologii kieruje działem administracji rządowej – gospodarka, na podstawie § 1 ust. 2 rozporządze-
nia Prezesa Rady Ministrów z dnia 10 stycznia 2018 r. w sprawie szczegółowego zakresu działania Ministra Przedsiębiorczości
i Technologii (Dz. U. poz. 93).
2) Niniejsze rozporządzenie zostało notyfikowane Komisji Europejskiej w dniu 19 stycznia 2018 r. pod numerem 2018/23/PL, zgodnie
z § 4 rozporządzenia Rady Ministrów z dnia 23 grudnia 2002 r. w sprawie sposobu funkcjonowania krajowego systemu notyfikacji
norm i aktów prawnych (Dz. U. poz. 2039 oraz z 2004 r. poz. 597), które wdraża dyrektywę (UE) 2015/1535 Parlamentu Europej-
skiego i Rady z dnia 9 września 2015 r. ustanawiającą procedurę udzielania informacji w dziedzinie przepisów technicznych oraz
zasad dotyczących usług społeczeństwa informacyjnego (ujednolicenie) (Dz. Urz. UE L 241 z 17.09.2015, str. 1).
Dziennik Ustaw – 2 – Poz. 1206
2) dokumencie fiskalnym – rozumie się przez to dokument w postaci papierowej i w postaci elektronicznej emitowany
przez kasę, oznaczony logo fiskalnym oraz numerem unikatowym kasy, obejmujący paragon fiskalny, paragon fiskal-
ny anulowany, raport fiskalny oraz fakturę i fakturę anulowaną;
3) dokumencie niefiskalnym – rozumie się przez to każdy dokument w postaci papierowej i w postaci elektronicznej
emitowany przez kasę, inny niż dokument fiskalny, zawierający oznaczenie „NIEFISKALNY” i niezawierający logo
fiskalnego;
4) dokumencie w postaci elektronicznej – rozumie się przez to zbiór ustrukturyzowanych i uporządkowanych danych
z dokumentów fiskalnych i niefiskalnych, zapisywanych w pamięci fiskalnej lub pamięci chronionej;
5) drukarce kasy – rozumie się przez to urządzenie drukujące wszystkie dokumenty dopuszczone programem pracy kasy
do druku przez kasę;
6) emisji – rozumie się przez to utworzenie i zapis w pamięci fiskalnej lub pamięci chronionej dokumentu w postaci
elektronicznej oraz wydruk dokumentu w postaci papierowej na drukarce kasy;
7) fiskalizacji kasy – rozumie się przez to jednokrotny i niepowtarzalny proces inicjujący pracę pamięci fiskalnej i pa-
mięci chronionej, zakończony wydrukiem raportu fiskalnego fiskalizacji;
8) interfejsie komunikacyjnym – rozumie się przez to urządzenie komunikacyjne przewodowe lub bezprzewodowe wraz
z oprogramowaniem, pracujące pod kontrolą programu pracy kasy, pozwalające co najmniej na wymianę informacji
z zewnętrznymi programami i zapewniające przekaz danych oraz podłączenie do kasy urządzeń zewnętrznych i termi-
nala płatniczego;
9) kasie – rozumie się przez to kasę rejestrującą, ewidencjonującą obrót i kwoty podatku należnego;
10) logo fiskalnym – rozumie się przez to oznaczenie „PLF” stosowane w przypadku dokumentów fiskalnych w postaci
elektronicznej albo symbol graficzny stosowany w przypadku dokumentów fiskalnych w postaci papierowej, którego
wzór określa załącznik nr 1 do rozporządzenia;
11) module kryptograficznym – rozumie się przez to urządzenie trwale zawarte w kasie, odpowiedzialne za generowanie
podpisów cyfrowych dokumentów fiskalnych i niefiskalnych emitowanych przez kasę;
12) numerze ewidencyjnym – rozumie się przez to indywidualny i niepowtarzalny numer nadawany kasie podczas fiskali-
zacji kasy, zapisany w pamięci fiskalnej i pamięci chronionej, umieszczony na obudowie kasy oraz w książce kasy,
identyfikujący urządzenie;
13) numerze unikatowym kasy – rozumie się przez to indywidualny i niepowtarzalny numer nadawany pamięci fiskalnej,
identyfikujący jednoznacznie każdą kasę z zainstalowaną w niej pamięcią fiskalną;
14) pamięci fiskalnej – rozumie się przez to urządzenie trwale zawarte w kasie, zawierające elektroniczny nośnik danych,
umożliwiające niezmienialny zapis danych pod kontrolą programu pracy kasy;
15) pamięci chronionej – rozumie się przez to urządzenie trwale zawarte w kasie, zawierające elektroniczny nośnik da-
nych, umożliwiające zapis i odczyt dokumentów fiskalnych i niefiskalnych emitowanych przez kasę pod bezpośrednią
kontrolą programu pracy kasy, w sposób uniemożliwiający ich zmianę bez wykrycia tego zdarzenia podczas weryfika-
cji zapisów z zawartością pamięci fiskalnej;
16) pamięci operacyjnej – rozumie się przez to pamięć wielokrotnego zapisu zawartą w kasie, pracującą pod bezpośrednią
kontrolą programu pracy kasy, w której są przechowywane dane pochodzące z bieżącej czynności kasowej, do mo-
mentu zapisu danych z tej czynności, bezpośrednio po jej zakończeniu, w pamięci fiskalnej lub pamięci chronionej,
albo ich usunięcia przez procedurę awaryjnego zerowania pamięci operacyjnej, niedostępną dla użytkownika kasy;
17) paragonie fiskalnym albo fakturze – rozumie się przez to dokument fiskalny wyemitowany przez kasę dla nabywcy
podczas sprzedaży, potwierdzający dokonanie sprzedaży;
18) paragonie fiskalnym anulowanym albo fakturze anulowanej – rozumie się przez to dokument fiskalny wyemitowany
przez kasę podczas sprzedaży, potwierdzający niewykonanie rozpoczętej sprzedaży;
19) podatniku – rozumie się przez to podatnika podatku od towarów i usług;
20) podpisie cyfrowym – rozumie się przez to dane dołączone do danych lub ich przekształcenie kryptograficzne w rozu-
mieniu normy ISO 7498-2:1989, które pozwala odbiorcy danych udowodnić pochodzenie danych i zabezpieczyć je
przed fałszerstwem;
Dziennik Ustaw – 3 – Poz. 1206
21) producencie – rozumie się przez to producenta krajowego lub podmiot dokonujący wewnątrzwspólnotowego nabycia
lub importu kas w celu wprowadzenia ich do obrotu;
22) producencie krajowym – rozumie się przez to osobę prawną, jednostkę organizacyjną niemającą osobowości prawnej
oraz osobę fizyczną, która w zakresie prowadzonej działalności gospodarczej wytworzyła dany typ kasy i wprowadza
ją do obrotu na terytorium kraju;
23) programie aplikacyjnym – rozumie się przez to zewnętrzny program współpracujący z programem pracy kasy, steru-
jący funkcjami kasy;
24) programie do odczytu pamięci – rozumie się przez to zewnętrzny program umożliwiający bezpośredni i lokalny od-
czyt oraz weryfikację i prezentację danych z pamięci fiskalnej i pamięci chronionej przez interfejsy komunikacyjne
kasy;
25) programie pamięci fiskalnej – rozumie się przez to program zawarty w pamięci fiskalnej;
26) programie pracy kasy – rozumie się przez to program odpowiedzialny za realizację funkcji kasy;
27) przekazie danych – rozumie się przez to transmisję dokumentów i danych zapisanych w kasie do zewnętrznego syste-
mu teleinformatycznego, a także zapewnienie możliwości transmisji do kasy poleceń sterujących i konfigurujących jej
działanie w zakresie określonym w rozporządzeniu;
28) raporcie fiskalnym – rozumie się przez to raport fiskalny dobowy, raport fiskalny fiskalizacji, raport fiskalny okreso-
wy, w tym raport fiskalny miesięczny, raport fiskalny rozliczeniowy oraz łączny raport fiskalny okresowy, łączny ra-
port fiskalny miesięczny i łączny raport fiskalny rozliczeniowy, a także raport fiskalny zdarzeń;
29) skrócie SHA2 – rozumie się przez to skrót kryptograficzny o długości 256 bitów generowany przy wykorzystaniu
algorytmu kryptograficznego z rodziny SHA2, zgodnego z normą ISO/IEC 10118-3:2004, umieszczony na emitowa-
nych przez kasę dokumentach fiskalnych;
30) sumie kontrolnej – rozumie się przez to unikalny ciąg znaków wyznaczony z zawartości programu za pomocą algoryt-
mu zgodnego z normą ISO/IEC 10118-3:2004;
31) trybie fiskalnym – rozumie się przez to tryb pracy kasy obejmujący nieprzerwany okres od zakończenia procesu fiska-
lizacji kasy do wykonania raportu fiskalnego rozliczeniowego albo łącznego raportu fiskalnego rozliczeniowego;
32) trybie serwisowym – rozumie się przez to tryb pracy kasy dostępny wyłącznie dla serwisu kasy po usunięciu plomby,
o której mowa w § 7;
33) trybie tylko do odczytu – rozumie się przez to tryb, w którym jest możliwy odczyt danych z pamięci fiskalnej lub pa-
mięci chronionej zapisanych w okresie poprzedzającym przejście kasy w tryb tylko do odczytu oraz jest niemożliwy
zapis kolejnych danych w pamięci fiskalnej lub pamięci chronionej, a także jest niemożliwa zmiana tego trybu na inny;
34) zdarzeniu – rozumie się przez to zdarzenie występujące podczas pracy kasy, rejestrowane w pamięci fiskalnej lub pa-
mięci chronionej, mające znaczenie dla prawidłowości ewidencjonowania obrotu i kwot podatku należnego oraz pra-
widłowej pracy kasy wymienione w § 19 pkt 3.
§ 3. Kasa jest urządzeniem samodzielnym lub może stanowić część systemu kasowego.
§ 4. Kasy, ze względu na konstrukcję, dzieli się na następujące rodzaje:
1) kasy autonomiczne – kasy z wbudowaną bazą danych o towarach i usługach, zwaną dalej „bazą towarową”, z możli-
wością jej zmiany, niewymagające programu aplikacyjnego do obsługi kasy;
2) drukarki fiskalne – kasy sterowane przez interfejs komunikacyjny za pomocą programu aplikacyjnego, które zamiast
bazy towarowej zawierają algorytm weryfikujący zmiany stawek podatku przypisanych do nazw towarów lub usług.
§ 5. 1. Kasy, ze względu na przeznaczenie dla danego rodzaju sprzedaży lub sposób ewidencji tej sprzedaży, dzieli się
na następujące kategorie:
1) kasy ogólne – kasy przeznaczone do prowadzenia ewidencji obrotu i kwot podatku należnego w sposób niewymagają-
cy stosowania specjalnych funkcji i rozwiązań konstrukcyjnych;
Dziennik Ustaw – 4 – Poz. 1206
2) kasy o zastosowaniu specjalnym – kasy, których konstrukcja i program pracy kasy uwzględniają szczególne zastoso-
wanie tych kas i odpowiadają szczególnym kryteriom i warunkom technicznym określonym w rozporządzeniu, zwią-
zanym ze szczególnymi formami obrotu lub sprzedaży określonych towarów i usług lub potrzebą współpracy kasy
z innymi urządzeniami niezbędnymi do stosowania w danym rodzaju działalności, obejmujące kasy:
a) przeznaczone do prowadzenia ewidencji przy świadczeniu usług przewozu osób oraz ich bagażu podręcznego
taksówkami,
b) przeznaczone do prowadzenia ewidencji przy sprzedaży leków, z funkcją rozliczania recept refundowanych,
c) przeznaczone do prowadzenia ewidencji przy świadczeniu usług w zakresie transportu pasażerskiego, zwane da-
lej „kasami biletowymi”,
d) rozliczające więcej niż jedną transakcję równocześnie,
e) przeznaczone do prowadzenia ewidencji przy sprzedaży towarów i usług w wolnych obszarach celnych lub skła-
dach celnych,
f) zainstalowane w urządzeniach do automatycznej sprzedaży towarów i usług.
2. W kasie mogą być łączone różne kategorie kas, o których mowa w ust. 1, o ile kasa odpowiada kryteriom i warunkom
technicznym określonym w rozporządzeniu dla danej kategorii.
Rozdział 2
Kryteria i warunki techniczne, którym muszą odpowiadać kasy w zakresie ich konstrukcji
§ 6. Kasa jest zbudowana w szczególności z następujących elementów konstrukcyjnych:
1) pamięci fiskalnej;
2) pamięci chronionej;
3) pamięci zawierającej program pracy kasy;
4) pamięci przeznaczonej na zapis bazy towarowej, z wyłączeniem drukarek fiskalnych;
5) pamięci umożliwiającej działanie algorytmu weryfikującego zmiany stawek podatku przypisanych do nazw towarów
lub usług w przypadku drukarek fiskalnych;
6) zegara czasu rzeczywistego;
7) interfejsu lub interfejsów komunikacyjnych, umożliwiających co najmniej:
a) przekaz danych, za pośrednictwem sieci Internet lub sieci teleinformatycznej, w sposób określony protokołem
komunikacyjnym, o którym mowa w § 42 ust. 1 – w przypadku kasy umożliwiającej przekaz danych,
b) odczyt zawartości pamięci fiskalnej i pamięci chronionej,
c) współpracę z terminalem płatniczym transakcji bezgotówkowych, z wyłączeniem drukarek fiskalnych;
8) drukarki kasy;
9) wyświetlacza dla nabywcy;
10) wyświetlacza dla użytkownika kasy, z wyłączeniem drukarek fiskalnych, w których rolę wyświetlacza dla użytkowni-
ka może pełnić wyświetlacz urządzenia zewnętrznego, sterującego drukarką fiskalną;
11) klawiatury kasy;
12) zasilania akumulatorowego;
13) modułu kryptograficznego.
§ 7. 1. Dostęp do wnętrza kasy jest zabezpieczony co najmniej jedną plombą mechaniczną, przy czym plomba jest:
1) umieszczona na obudowie kasy;
2) nieusuwalna albo ulega zniszczeniu przy jej usuwaniu;
3) oznaczona cechą identyfikującą serwisanta kasy.
Dziennik Ustaw – 5 – Poz. 1206
2. Sposób plombowania oraz zamknięcia obudowy kasy uniemożliwia dostęp do wszystkich elementów wewnętrznych
konstrukcji kasy, przy czym wymaganie to może nie dotyczyć zasilania akumulatorowego kasy.
3. Dostęp do połączenia kasy z wyświetlaczem dla nabywcy może być niezabezpieczony plombą, o której mowa
w ust. 1, w przypadku posiadania przez kasę zabezpieczenia uniemożliwiającego wymianę tego wyświetlacza na inny niż
wskazany w opcjach konstrukcyjnych kasy.
§ 8. 1. Pamięć fiskalna:
1) jest kontrolowana wyłącznie bezpośrednio przez program pracy kasy;
2) jest umieszczona w gnieździe związanym nierozłącznie z obudową kasy, zalanym twardą, nieprzeźroczystą masą
w sposób uniemożliwiający dostęp do tej pamięci;
3) uniemożliwia usunięcie lub zmianę zapisanych danych i programu pamięci fiskalnej w przypadku jego stosowania;
4) zapewnia:
a) odczyt zapisanych danych przez podmiot prowadzący serwis główny w przypadku uszkodzenia kasy,
b) trwałe i niezmienne przechowywanie zapisanych danych.
2. W przypadku stosowania programu pamięci fiskalnej jest on jednoznacznie identyfikowalny wyłącznie w trybie ser-
wisowym przez nazwę, wersję i sumę kontrolną raportowaną na żądanie.
3. W przypadku zapełnienia lub uszkodzenia pamięci fiskalnej jej wymiana jest wykonywana wyłącznie przez podmiot
prowadzący serwis główny. Wymiana pamięci fiskalnej wymaga wymiany pamięci chronionej.
§ 9. Pamięć fiskalna zapewnia zapis zestawów danych obejmujących:
1) co najmniej 1830 raportów fiskalnych dobowych;
2) co najmniej 30 zmian stawek podatku;
3) 200 zerowań awaryjnych pamięci operacyjnej;
4) co najmniej 25 000 pozostałych rodzajów zdarzeń;
5) co najmniej 30 kluczy publicznych kasy.
§ 10. 1. Pamięć chroniona:
1) zapewnia przyrostowy i trwały zapis oraz wielokrotny odczyt zapisanych w niej danych w sposób zapewniający we-
ryfikację niezmienności zapisanych dokumentów fiskalnych i niefiskalnych;
2) jest kontrolowana wyłącznie bezpośrednio przez program pracy kasy;
3) jest wymieniana w trybie serwisowym w przypadku jej zapełnienia lub uszkodzenia;
4) jest chroniona zabezpieczeniem z naniesionymi cechami producenta, zapewniającym nierozłączność pamięci chronio-
nej z konstrukcją wewnętrzną kasy;
5) zapewnia trwałe przechowywanie zapisanych danych w przypadku utraty zasilania;
6) przechowuje dane spójne z danymi w pamięci fiskalnej, z którą współpracuje;
7) zapewnia odczyt zapisanych danych przez podatnika;
8) jest powiązana z pamięcią fiskalną.
2. W przypadku zapełnienia lub uszkodzenia pamięci chronionej jej wymiana następuje po naruszeniu zabezpieczenia,
o którym mowa w ust. 1 pkt 4, bez konieczności wymiany pamięci fiskalnej, pod warunkiem zapewnienia mechanizmu
jednoznacznego powiązania pamięci fiskalnej i pamięci chronionej.
3. Po wymianie pamięci chronionej kasa przekazuje dane o zdarzeniu wymiany pamięci chronionej w celu umożliwie-
nia otrzymania aktualnego harmonogramu przekazu danych.
Dziennik Ustaw – 6 – Poz. 1206
§ 11. Pamięć chroniona zapewnia zapis zestawów danych obejmujących:
1) co najmniej 1830 raportów fiskalnych dobowych;
2) co najmniej 30 zmian stawek podatku;
3) 200 zerowań awaryjnych pamięci operacyjnej;
4) co najmniej 25 000 pozostałych rodzajów zdarzeń;
5) co najmniej 30 kluczy publicznych kasy.
§ 12. 1. Program pracy kasy:
1) jest zainstalowany w sposób umożliwiający aktualizację wyłącznie przez pobranie nowej wersji programu pracy kasy
ze źródła aktualizacji zaprogramowanego przez producenta;
2) jest jednoznacznie identyfikowany przez nazwę, wersję i sumę kontrolną oraz raportuje te dane funkcją dostępną na
żądanie użytkownika kasy;
3) zawiera część kontrolującą proces aktualizacji programu pracy kasy, identyfikowalną i weryfikowalną, co do wersji;
4) steruje w jednoznaczny sposób emisją wszystkich dokumentów emitowanych przez kasę, w tym wydrukiem, oraz
wyświetlaczem kasy;
5) uniemożliwia wydruk dokumentów niezdefiniowanych w programie pracy kasy;
6) steruje funkcjami kasy zgodnie z wymogami, o których mowa w ustawie.
2. Program pracy kasy nie może zawierać funkcji usuwania lub zmiany danych zapisanych w pamięci fiskalnej lub pa-
mięci chronionej.
§ 13. Drukarka kasy drukuje:
1) na taśmie paragonowej o szerokości nie mniejszej niż 28 mm;
2) dokumenty fiskalne zawierające znaki nie mniejsze niż 2,50 mm oraz nie mniej niż 17 znaków w linii;
3) dokumenty niefiskalne oraz treści reklamowe i informacyjne, o których mowa w § 23 ust. 1 pkt 31 oraz § 25 pkt 11,
zawierające znaki nie mniejsze niż 1,50 mm.
§ 14. 1. Wyświetlacz dla nabywcy zapewnia nabywcy dostępny odczyt wyświetlanej wartości sprzedaży.
2. Wyświetlacz dla nabywcy umożliwia wyświetlenie znaków w liczbie nie mniejszej niż liczba znaków maksymalnej
wartości sprzedaży, dopuszczalnej konstrukcją kasy, określoną przez producenta.
§ 15. Klawiatura kasy zapewnia co najmniej wykonanie raportów fiskalnych dobowych i okresowych oraz raportów
zdarzeń.
§ 16. 1. Zasilanie akumulatorowe kasy umożliwia wydruk co najmniej 200 dokumentów fiskalnych i niefiskalnych
o łącznej długości co najmniej 6000 linii po 48 godzinach od odłączenia zasilania zewnętrznego, z wyłączeniem przekazu
danych.
2. Wymóg, o którym mowa w ust. 1, nie dotyczy:
1) kas, o których mowa w § 5 ust. 1 pkt 2 lit. a;
2) kas biletowych – w przypadku gdy są zasilane z instalacji pojazdu samochodowego.
§ 17. Kasa umożliwia:
1) lokalny odczyt z pamięci fiskalnej i pamięci chronionej danych w postaci elektronicznej oraz weryfikację za pomocą
klucza publicznego kasy tych danych w komputerowych systemach ogólnodostępnych;
2) przy współpracy z programem do odczytu pamięci:
a) odczytywanie danych zapisanych w pamięci chronionej i pamięci fiskalnej oraz ich drukowanie, zapisywanie
w komputerowych systemach ogólnodostępnych, a także wydruk tych danych przez kasę, z której pochodziły
zapisywane dokumenty w postaci elektronicznej,
Dziennik Ustaw – 7 – Poz. 1206
b) sprawdzenie zapisanych dokumentów, w szczególności związanych z zastosowanymi zabezpieczeniami,
c) realizację funkcji sortujących umożliwiających co najmniej tworzenie raportów okresowych, wyszukiwanie do-
kumentów według zadanych parametrów, takich jak data, czas i numer dokumentu, oraz wyszukiwanie wskaza-
nych stawek podatku przy sprzedażach, wyszukiwanie określonych nazw towarów i usług; w programie nie po-
winny być dostępne dla użytkownika kasy żadne procedury edytowania tekstu.
§ 18. 1. Konstrukcja kasy nie może umożliwiać zaprogramowania w jej pamięciach wewnętrznych oraz wykonywania
programów nieuwzględnionych w wykazie oprogramowania kasy, o którym mowa w § 55 ust. 1 pkt 15.
2. Kasa nie może zawierać rozwiązań konstrukcyjnych, również w zakresie oprogramowania, umożliwiających nie-
uprawnioną ingerencję w dane przetwarzane i zapisane przez kasę albo skutkujących utratą lub zmianą tych danych,
w szczególności w przypadku wystąpienia sytuacji awaryjnych, z wyjątkiem zerowania pamięci operacyjnej.
3. Kasa nie może zawierać rozwiązań konstrukcyjnych, które prowadzą do nieprawidłowej ewidencji obrotu oraz nie-
prawidłowego wyliczania kwot podatku należnego.
Rozdział 3
Kryteria i warunki techniczne, którym muszą odpowiadać kasy w zakresie przechowywania danych
w ich pamięciach
§ 19. Kasa zapewnia zapis w pamięci fiskalnej, w szczególności:
1) pierwszych 20 bajtów podpisów cyfrowych oraz łącznych wartości brutto dla każdego z paragonów fiskalnych, para-
gonów fiskalnych anulowanych, faktur oraz faktur anulowanych, emitowanych przez kasę;
2) danych zawartych w raporcie fiskalnym dobowym, obejmujących co najmniej:
a) podpis cyfrowy,
b) niepowtarzalny numer kolejny raportu fiskalnego dobowego,
c) datę i czas rozpoczęcia i zakończenia sprzedaży objętej raportem fiskalnym dobowym,
d) datę i czas zakończenia raportu fiskalnego dobowego,
e) osobno dla paragonów fiskalnych i faktur (o ile występują) wartość sprzedaży bez podatku (netto) według po-
szczególnych stawek podatku,
f) osobno dla paragonów fiskalnych i faktur (o ile występują) wartość sprzedaży zwolnionej od podatku,
g) osobno dla paragonów fiskalnych i faktur (o ile występują) kwotę podatku według poszczególnych stawek podatku,
h) osobno dla paragonów fiskalnych i faktur (o ile występują) łączną kwotę podatku,
i) osobno dla paragonów fiskalnych i faktur (o ile występują) łączną wartość sprzedaży brutto,
j) łączną wartość sprzedaży niepodlegającej opodatkowaniu, o ile występuje,
k) liczbę i łączną wartość paragonów fiskalnych anulowanych, o ile występują,
l) liczbę i łączną wartość faktur anulowanych, o ile występują,
m) liczbę wyemitowanych dokumentów niefiskalnych od wykonania ostatniego raportu fiskalnego dobowego,
n) dane dotyczące sprzedaży z kas, o których mowa w § 5 ust. 1 pkt 2,
o) liczbę zmian dla bazy towarowej obejmujących dodanie, zmianę nazwy, usunięcie towaru lub usługi oraz zmianę
przypisanej do nazwy towaru lub usługi stawki podatku, a także zwolnienia od podatku,
p) liczbę paragonów fiskalnych objętych raportem fiskalnym dobowym,
q) liczbę faktur objętych raportem fiskalnym dobowym, o ile występują;
3) rejestru zdarzeń zawierającego:
a) zdarzenia dotyczące:
– zmiany stawek podatku,
– ręcznych zmian ustawień daty i czasu,
Dziennik Ustaw – 8 – Poz. 1206
– zmiany waluty ewidencyjnej,
– zmiany konfiguracji przekazu danych, z wyłączeniem dostępu do konfiguracji sieci, dostępnej wyłącznie
w trybie serwisowym,
– fiskalizacji kasy,
– zakończenia pracy w trybie fiskalnym,
– aktualizacji programu pracy kasy wraz z jego sumą kontrolną,
– włączenia i wyłączenia trybu serwisowego,
– wymiany pamięci chronionej powiązanej z pamięcią fiskalną,
– dat wykonania przeglądów technicznych wraz z polem do wprowadzenia numeru identyfikatora serwisanta,
– kasowania bazy algorytmu weryfikującego,
– programowania źródła aktualizacji programu pracy kasy,
– wymiany klucza publicznego kasy,
– zmiany adresu punktu sprzedaży,
b) w przypadku zdarzenia dotyczącego programowania parametrów pracy kasy wskazanych w lit. a rejestr zdarzeń
zawiera jednoznaczne oznaczenie parametru programowanego, datę i czas zmiany, a także wartości parametru po
zmianie,
c) w przypadku zdarzenia dotyczącego sytuacji awaryjnych jednoznaczne oznaczenie rodzaju sytuacji awaryjnej,
o ile występują, oraz datę i czas wystąpienia wraz z numerem kolejnego raportu fiskalnego dobowego; rejestr
zdarzeń obejmuje także zdarzenia dotyczące:
– awaryjnego zerowania pamięci operacyjnej,
– błędów weryfikacji danych zawartych w pamięci chronionej,
– awarii zasilania kasy podczas pracy, uniemożliwiającej kontynuację rozpoczętych zadań,
– blokady możliwości rejestracji sprzedaży, z wyłączeniem § 37 ust. 1 pkt 3 i 4,
– błędów aktualizacji programu pracy kasy,
– utraty ciągłości numeracji dokumentów fiskalnych i niefiskalnych;
4) parametrów pracy kasy, co najmniej:
a) numeru unikatowego kasy,
b) numeru identyfikacji podatkowej (NIP) podatnika,
c) sum kontrolnych programu pracy kasy i programu pamięci fiskalnej wraz z datą instalacji,
d) wyłącznie oznaczeń literowych od A do G, służących podatnikowi do przypisania stawki podatku do nazw towa-
rów i usług, w tym zwolnienia od podatku,
e) numeru ewidencyjnego kasy,
f) kolejnego numeru pamięci chronionej powiązanej z pamięcią fiskalną;
5) kluczy publicznych kasy służących do weryfikacji danych zapisanych w danej pamięci chronionej.
§ 20. Kasa zapewnia zapis w pamięci chronionej, w szczególności:
1) numeru unikatowego kasy nadanego pamięci fiskalnej powiązanej z pamięcią chronioną;
2) numeru ewidencyjnego;
3) numeru kolejnej pamięci chronionej powiązanej z pamięcią fiskalną;
4) numeru identyfikacji podatkowej (NIP) podatnika;
5) harmonogramu przekazu danych określonego protokołem komunikacyjnym, o którym mowa w § 42 ust. 1 – w przy-
padku kasy umożliwiającej przekaz danych;
6) wszystkich dokumentów fiskalnych emitowanych przez kasę, z wyłączeniem raportów fiskalnych okresowych, rapor-
tów fiskalnych zdarzeń oraz dokumentów stanowiących odczyt zawartości pamięci fiskalnej lub pamięci chronionej;
Dziennik Ustaw – 9 – Poz. 1206
7) wszystkich dokumentów niefiskalnych emitowanych przez kasę;
8) elementów graficznych wykorzystywanych w treści dokumentów fiskalnych i niefiskalnych w sposób jednoznacznie
wiążący je z dokumentami fiskalnymi i niefiskalnymi, na których zostały wykorzystane;
9) liczby zakończonych niepowodzeniem prób przekazu danych od wykonania ostatniego raportu fiskalnego dobowego;
10) kluczy publicznych kasy służących do weryfikacji danych zapisanych w danej pamięci chronionej.
§ 21. Dane wykazane w dokumentach fiskalnych i niefiskalnych muszą być zgodne z danymi zapisanymi w pamięci
fiskalnej i pamięci chronionej oraz z danymi wprowadzanymi do kasy podczas użytkowania.
§ 22. Dane zawarte w raportach fiskalnych dobowych muszą być zgodne z danymi wykazanymi na paragonach fiskal-
nych, paragonach fiskalnych anulowanych, fakturach, fakturach anulowanych i rejestrach zdarzeń dotyczących danego
okresu.
Rozdział 4
Kryteria i warunki techniczne, którym muszą odpowiadać kasy w zakresie emitowanych przez nie dokumentów
§ 23. 1. Kasa emituje paragony fiskalne w postaci papierowej i elektronicznej zawierające co najmniej kolejno pozycje:
1) element graficzny, o ile występuje;
2) imię i nazwisko lub nazwę podatnika, adres punktu sprzedaży, a dla sprzedaży prowadzonej w miejscach niestałych
– adres siedziby lub miejsca zamieszkania podatnika;
3) numer rejestracyjny i numer boczny taksówki – dla kasy, o której mowa w § 5 ust. 1 pkt 2 lit. a;
4) numer identyfikacji podatkowej (NIP) podatnika;
5) kolejny numer dokumentu;
6) oznaczenie „PARAGON FISKALNY”;
7) blok danych biletowych dla kas biletowych, mogących występować przemiennie z pozycjami transakcji, o których
mowa w pkt 9, zawierający kolejne pozycje, w tym co najmniej:
a) oznaczenie „BILET” lub „OPŁATA DODATKOWA”,
b) rodzaj biletu,
c) tytuł ulgi – w przypadku biletu ulgowego,
d) numer kursu – w przypadku biletu jednorazowego,
e) nazwę przystanku początkowego i końcowego lub zakres ważności lub okres ważności biletu,
f) imię i nazwisko posiadacza biletu – w przypadku biletów okresowych imiennych;
8) blok danych kursu dla kas, o których mowa w § 5 ust. 1 pkt 2 lit. a, zawierający kolejne pozycje sprzedaży, w tym co
najmniej:
a) czas rozpoczęcia oraz zakończenia kursu,
b) przebytą w kursie drogę,
c) oznaczenie „OPŁATA POCZĄTKOWA”,
d) wartość opłaty początkowej kursu z oznaczeniem literowym stawki podatku, zwolnienie od podatku lub oznacze-
nie „NIEPODLEGAJĄCA OPODATKOWANIU”,
e) opis kolejnych taryf, na których był rejestrowany kurs, cenę danej taryfy za 1 kilometr oraz za 1 godzinę,
f) liczbę jednostek taryfowych zarejestrowanych w danej taryfie,
g) cenę jednostki taryfowej,
h) wartość sumaryczną jednostek taryfowych,
i) oznaczenie literowe stawki podatku, zwolnienie od podatku lub oznaczenie „NIEPODLEGAJĄCA OPODAT-
KOWANIU”,
Dziennik Ustaw – 10 – Poz. 1206
j) oznaczenie „DOPŁATA”, o ile występuje,
k) liczbę jednostek dopłaty, o ile występuje,
l) cenę jednostki dopłaty, o ile występuje,
m) wartość sumaryczną dopłaty, o ile występuje, z oznaczeniem literowym stawki podatku albo oznaczenie
„NIEPODLEGAJĄCA OPODATKOWANIU”,
n) zamiast danych, o których mowa w lit. c–m, w przypadku stosowania ceny umownej występuje blok danych za-
wierający co najmniej:
– oznaczenie „CENA UMOWNA”,
– wartość ceny umownej za kurs,
o) oznaczenie literowe stawki podatku albo zwolnienie od podatku albo oznaczenie „NIEPODLEGAJĄCA
OPODATKOWANIU”;
9) blok danych z pozycjami transakcji zawierający w szczególności:
a) kolejne pozycje sprzedaży zawierające co najmniej:
– nazwę towaru lub usługi pozwalające na jednoznaczną ich identyfikację,
– ilość towaru lub usługi,
– jednostkę miary, o ile występuje,
– cenę jednostkową towaru lub usługi,
– wartość sumaryczną towaru lub usługi,
– oznaczenie literowe stawki podatku, zwolnienie od podatku lub bez oznaczenia w przypadku sprzedaży nie-
podlegającej opodatkowaniu – dla kas biletowych,
– opis towaru lub usługi, mogący zawierać elementy tekstowe, kody kreskowe, kody dwuwymiarowe, o ile wy-
stępuje; dla postaci elektronicznej kody graficzne są zapisywane w postaci tekstowej,
– wartość ulgi w przypadku biletu ulgowego – dla kas biletowych,
– informację o wartości opłaty po uwzględnieniu zniżek i refundacji, o ile występuje – dla kasy, o której mowa
w § 5 ust. 1 pkt 2 lit. b,
– opust, narzut lub obniżkę do pozycji sprzedaży, o ile występuje,
b) pozycje opustów, narzutów i obniżki, o ile występują, zawierające co najmniej:
– oznaczenie „OPUST” lub „NARZUT”, lub „OBNIŻKA”,
– wartość opustu, narzutu lub obniżki,
– nazwę opustu, narzutu lub obniżki, o ile występuje,
– oznaczenie stawki podatku, której dotyczy opust, narzut lub obniżka, z wyjątkiem opustu, narzutu lub obniżki
udzielanych do pozycji sprzedaży, lub do grupy towarów lub usług, lub do całego paragonu,
c) pozycje rozliczenia zaliczki, o ile występują, zawierające co najmniej:
– oznaczenie zaliczki,
– wartość uwzględnionej zaliczki,
– oznaczenie literowe stawki podatku lub zwolnienie od podatku,
– sumę do dopłaty po odliczeniu zaliczki, o ile występuje,
d) pozycje storna – o ile występują, zawierające co najmniej:
– oznaczenie „STORNO”,
– nazwę i ilość stornowanego towaru lub usługi,
– kwotę stornowania,
– oznaczenie stawki podatku stornowanego towaru lub usługi;
10) łączne wartości udzielonych opustów, narzutów lub obniżek, o ile występują;
11) łączne wartości sprzedaży brutto w poszczególnych stawkach podatku oraz zwolnienie od podatku po uwzględnieniu
opustów, narzutów, obniżek i rozliczeń zaliczek;
